---
title: 17° sagra del Fritto Misto alla Piemontese!
date: "2023-07-20T16:30:37.121Z"
description: "Quest'anno faremo il BIS!"
---

Quest'anno la **SAGRA DEL FRITTO MISTO ALLA PIEMONTESE** a **Montaldo di Cerrina Monferrato (AL)** farà il BIS: non uno, bensì **due** weekend consecutivi!

Se non hai ancora provato il fritto misto alla piemontese non puoi mancare e se già lo conosci beh, probabilmente non mancherai!

Si inizia **venerdì 25 agosto**:
dalle h. 18.30 aprirà il già collaudato **STAND GASTRONOMICO**, che tutti gli anni sa distinguersi per la qualità del cibo, cotto e preparato AL MOMENTO.
Oltre al celebre e tradizionale **FRITTO MISTO** in accoppiata vincente con il bagnet verde, saranno serviti **ANTIPASTI TIPICI PIEMONTESI**, come roast beef, vitello tonnato, carne cruda e antipasto della nonna, tutti di produzione propria; **AGNOLOTTI**, **DOLCI** e **PATATINE FRITTE**, il tutto accompagnato da **VINI MONFERRINI**.

Il servizio d'asporto verrà garantito fino alle ore 20.

Per evitare il rischio maltempo, per tutte le serate si mangerà **AL COPERTO**.

E dopo una bella scorpacciata un po' di movimento è d'obbligo. Ecco allora che il nostro **BALLO A PALCHETTO** (al coperto), a partire dalle 21.30, vedrà il susseguirsi di orchestre, già note ai nostri avventori, più una new entry.
Ogni serata danzante sarà ad **ingresso GRATUITO**.

**Venerdì 25 agosto** aprono le danze i nostri cari amici di **LISCIO 2000**.

**Sabato 26 agosto** torna l'orchestra **POLIDORO GROUP**.

**Domenica 27 agosto** la serata sarà allietata dall'orchestra **FREE MUSIC BAND**, ormai affezionata alla nostra sagra.

**Lunedì 28 agosto** si chiuderà il primo weekend con una novità: saremo lieti di accogliere, per la prima volta a Montaldo, l'orchestra **ORNELLA'S GROUP**.

Qualche giorno di pausa per le gambe e per le pance e poi... si ricomincia!

**Venerdì 1 settembre** tornano a Montaldo **NUNZIA TULIPANO E LA SUA ORCHESTRA**.

**Sabato 2 settembre** continuano le danze **MIKE E I SIMPATICI**.

Ed infine chiuderemo in bellezza **Domenica 3 settembre** con ancora **LISCIO 2000**.

Se volete mangiare bene e/o divertirvi facendo quattro salti sul ballo, MONTALDO è il posto giusto!

[Evento Facebook](https://fb.me/e/32dqUT9fb)

[Locandina](./locandina-2023.pdf)

Vuoi sbirciare in anteprima il nostro menu? [Menu](./montaldo-menu-2023.pdf)
